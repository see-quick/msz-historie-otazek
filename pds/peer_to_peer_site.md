### Sítě Peer-to-Peer: vlastnosti, chování, způsoby směrování. Strukturované a nestrukturované sítě.

----------------------------------------

- Rok: 2021
- Zkoušel: Matoušek Petr, Ing., Ph.D., M.A.
- Známka: D
- Komentář: Na lístečku stálo "peer-to-peer sítě, směrování, Matoušek." Zase jsem začal od prostředka a řekl jsem, že P2P sítě jsou sítě vybudované nad nějakou fungující fyzickou infrastrukturou. Na tom mi hned odpověděl, že to jsou všechny sítě. Opravil jsem se a řekl jsem IP infrastrukturou, na to kývl a pokračovalo se dál. Začal jsem popisovat nějaké vlastnosti P2P sítí - tam mě ale zastavil, že ať nejdříve řeknu, z čeho se ty sítě skládají a jak fungují. Řekl jsem, že se skládají z nějakých uzlů, které se podílejí na vytváření té sítě. Dále jsem řekl, že ta síť je nějakým způsobem samoorganizovatelná. Pak začala probíhat víceméně diskuse, kde se ze mě snažil dostat jakým způsobem se ty uzly podílí na vytváření sítě a směroval mě k strukturovaným a nestrukturovaným P2P sítím. Zasekli jsme se na značnou dobu u toho, když jsem řekl, že obsah (data) je v nestrukturované síti uložený na náhodném uzlu. Když jsem to řekl, tak se mě zeptal jak teda najdu ty data, když jsou uložená na náhodném uzlu. Začal jsem už docela panikařit, protože jsem si myslel, že mi naznačuje, že to co říkám je nesmysl. Chtěl mě ale dovést k formám směrování v nestrukturovaných P2P sítích. Když už jsem se k tomu po velké snaze dokopal, začal jsem popisovat záplavu. Tam se zeptal jaká je nevýhoda této metody - odpověděl jsem, že postupné zahlcení celé sítě. S tím byl víceméně spokojený a ptal se, jakým způsoběm to lze zlepšit. Odpovídám, že buď TTLkem a nebo výběrem podmnožiny sousedů, kterých se zeptat. S tím byl celkem spokojený. Nakonec se zeptal, jestli vím, jak funguje metoda hledání lokálního minima. Když jsem chvíli mlčel, tak zažertoval, že jestli nevím, tak můžu říct, že nevím :D Tak jsem řekl že už fakt nevím :D Celé mi to vysvětlil a ukončil to s tím, že mu to stačí. Až později jsem si uvědomil že budík zvonil už v průběhu toho zkoušení.

----------------------------------------
