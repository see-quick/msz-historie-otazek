### Správa klíčů v~asymetrické kryptografii (certifikáty X.509).

----------------------------------------

- Rok: 2021
- Zkoušel: Očenášek Pavel, Mgr. Ing., Ph.D.
- Známka: E
- Komentář: Certifikáty, ptal se co je v certifikátu, co se musí udělat pro ověření platnosti certifikátu (CRL např.), pak jak se ověří platnost root CA, říkal jsem, že root CA musí být uložené v systému/browseru, ale asi mířil na křížové certifikáty.

----------------------------------------

- Rok: 2021
- Zkoušel: Hanáček Petr, doc. Dr. Ing.
- Známka: A
- Komentář: Na papírku byla správa klíčů v asymetrické kryptografii (certifikáty X.509) - nechal mě celou dobu mluvit vůbec mi do toho nezasahoval. V podstatě jsem řekl úvod asymetrické kryptografie, že máme dva klíče veřejný a privátní a že u navazování komunikace musíme nějak ověřit veřejný klíč protistrany a že k tomu používáme právě certifikáty X.509. Pak jsem popsal co musí dělat certifikační autorita, jak probíhá registrace nového veřejného klíče (prototypový certifikát) a co je obsahem certifikátu, že hlavně platnost od kdy do kdy platí. A že certifikační autorita si musí udržovat černou listinu certifikátů a řekl jsem že buď jí zasílá uživatelům nebo OSCP protokol. Pak se mě Hanáček zeptal na cosi, že jak ověřím, že jak si ověřím ten daný veřejný klíč a já mu furt říkal něco o tom, že musím kontaktovat certifikační autoritu a on že ne. Pak mi řekl, že pomocí papírového media např. Moc jsem to nepochopil. Pak už se jen zeptal na to co jsou to křížové certifikáty a že mu to stačí. Budík myslím ani nezazvonil.

----------------------------------------

- Rok: 2018
- Zkoušel: doc. Ing. Václav Zeman Ph.D.
- Známka: C
- Komentář: Nechal mě chvíli mluvit, řekl jsem že v asym. Jsou 2 klíče - SK, VK, které generuje uživatel, je tam CA, které spravuje a podepisuje VK uživatelů, jaké tam jsou položky. A pak se začal ptát, protože viděl, že vzpomínám tak nějak marně :D. Ptal se na něco ve stylu, jak bych ověřil platnost certifikátu nějakého uživatele, tak jsem začal plácat o tom, že normálně dotaz a pak nad CA je strom CA a ty potvrzují CA… ale chtěl slyšet něco jiného…a poslední otázka byla jak bych to implementoval, že je tam nějaké políčko, na kterém to CA podepisuje tak chtěl vědět jak se jmenuje, to jsem si nevzpomněl, tak řekl, že mu to stačí. Venku mi kamarád řekl, že by se na to dalo použít LDAP... kdo ví.

----------------------------------------

- Rok: 2016
- Zkoušel: Staudek Jan, Doc. Ing. CSc.
- Známka: E
- Komentář: Předpokládal jsem že se mě ptá Hanáček, začal jsem mluvit směrem k němu, začal jsem o principech asymetrické kryptografie, asi po půl minutě mě přerušil Staudek (který do té doby spal), že tohle vědět nechce, tak jsem začal o certifikátech, zase mě přerušil, že to taky nechce, takhle se to opakovalo ještě jednou, tak jsem se ho přímo zeptal, že co jako chce slyšet, vytřeštil oči a koukal na mě tak se do toho vložil Hanáček, asi se mi snažil nějak pomoct, ale v jeho případě to nepadalo moc na úrodnou půdu, moc jsme si nerozuměli co se týkalo záměn slov certifikát a klíč, motali jsme se v tom, základní myšlenku jsem sice řekl, ale Staudek do toho pořád rýpal, že to slyšet nechce, ale prostě nebylo vůbec jasné, co chce. Byl dost nepřijemný, strašně mumlal, nebylo mu rozumět a když jsem mu nerozuměl a chtěl ať zopakuje otázku, tak odpovídal dost nasraně, jako by to bral jako útok na sebe. Čas jsem překročil asi dvojnásobně, a byť jsem většinu času mluvil, a myslím si že k věci a korektně, tak při odchodu jsem si nebyl úplně jistý, že mi to dá, ale prošlo to.

----------------------------------------
